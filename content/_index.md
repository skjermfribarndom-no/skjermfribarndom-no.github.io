---
title: "Skjermfri barndom"
description: "Vi tror barndommen er for kort til å brukes bak en skjerm"
cascade:
  featured_image: '/images/Group-of-kids-playing-tug-of-war-1406874569_8659x5773.jpeg'
---
# La barna være barn litt lenger – uten smarttelefon og sosiale medier
Vi er en foreldredrevet ideell forening som jobber for å utsette sosiale medier og smarttelefonbruk blant barn til minst ungdomsskolen. Gjennom #venttil13 tilbyr vi et unikt fellesskap for foreldre som ønsker å stå sammen om å vente.

Ved å signere løftet får du:
- **Kontakt med andre foreldre**: Få oversikt over og kontaktinfo til foreldre på samme skole og klassetrinn som også har signert.
- **Støtte og inspirasjon**: Praktiske tips og råd som gjør det lettere å ta gode valg for barna.
  
## Hvorfor vente?
Foreldre står ofte overfor et vanskelig valg:
- Skal barna få tilgang til et voksent produkt som kan eksponere dem for skadelig innhold og sosiale medier som kan skape angst?
- Eller skal vi risikere at barna føler seg utenfor sosialt i en viktig fase av livet?

Dette er en tapsituasjon for både barn og foreldre. **Vi ønsker å endre dette ved å**:
- Skape et fellesskap der foreldre kan stå sammen om å vente med smarttelefon.
- Redusere sosialt press og påvirke samfunnets forventninger rundt tidlig skjermbruk.

Mange barn får sin første smarttelefon [8-årsalderen](https://www.medietilsynet.no/fakta/rapporter/barn-og-medier/barn-medievaner-2024/), men dette kan vi endre. Ved å stå sammen om å vente til ungdomsskolen kan vi redusere det sosiale presset og skape en barneskole fri for smarttelefoner og sosiale medier.

Bli med på #venttil13 og gjør en forskjell for barna våre!

[Trykk her](/pledge) for mer info om løftet.

**Følg oss på instagram der vi deler inspirerende historeier og tips: #venttil 13**
