---
title: "Skjermfri barndom"
description: "Vi tror barndommen er for kort til å brukes bak en skjerm"
cascade:
  featured_image: '/images/Group-of-children-enjoying-drama-club-rehearsal.-They-are-reading-script-with-their-drama-teacher.-1601514686_7952x5304.jpeg'
---
Vi hjelper foreldre med å ta informerte valg om å vente med å gi barn smarttelefon.  Målet vårt er å samle foreldre i hele Norge som vil utsette tidlig bruk av smarttelefoner, og skape et fellesskap som gjør det lettere å stå imot presset.

Som foreldre er vi blitt satt i en umulig situasjon. Enten gir vi barna våre tilgang til et voksent produkt som eksponerer dem for skadelig innhold, avhengighetsskapende algoritmer og sosiale medier som skaper angst. Eller vi risikerer å isolere dem fra jevnaldrende i en kritisk fase av utviklingen. Det er tap-tap for både barn og foreldre. Vi ønsker derfor å endre denne onde sirkelen ved å tilby alternativer og snu samfunnsnormen om smarttelefoner og skjermbruk på hodet.

Mange barn får sin første smarttelefon allerede i [8-årsalderen](https://www.medietilsynet.no/fakta/rapporter/barn-og-medier/barn-medievaner-2024/), men vi kan endre dette. Ved å vente med smarttelefon til ungdomsskolen eller senere, kan vi redusere det sosiale presset og bidra til en mer balansert oppvekst. Mange foreldre føler på et stort press om å gi smarttelefon tidlig, men ved å stå sammen kan vi styrke hverandre og gjenvinne barndommens frihet for våre barn.

Når du signerer løftet, lover du å vente med å gi barnet ditt en smarttelefon til slutten av 8. klasse, forutsatt at minst 8 andre familier fra samme klasse gjør det samme.

Signer løftet i dag, og vær med på å skape en barndom fri fra smarttelefonens distraksjoner. (link til løftet?)

*Skjermfri Barndom er et prosjekt drevet av Skjermfri Norge.*

