---
title: "Løftet"
type: page
menu: main
featured_image: '/images/Little-boy-hiking-in-the-forest-on-a-early-spring.-Kid-playing-and-having-fun-in-spring-or-autumn-day.-1553078080_2757x1917.jpeg'
---

### Har du lyst til å vente litt lenger – sammen med andre?

Mange foreldre ønsker å vente med smarttelefon og sosiale medier, men føler seg alene.
#venttil13-løftet gjør det lettere å stå i det – sammen med andre foreldre som vil det samme.

Du forplikter deg ikke for alltid. Du trenger ikke gjøre alt perfekt.
Du sier bare: “**Vi ønsker å vente til **ungdomsskolen** – så langt det går**".

### Hva går løftet ut på?
Ved å signere sier du at du ønsker å vente med å gi barnet ditt smarttelefon og sosiale medier til minst 8. klasse.
- Du kan fortsatt bruke enkel mobil, kontantkort eller klokke som kan ringe.
- Du kan signere alene.
- Når 5 familier på samme skole og trinn har signert, får dere mulighet til å koble dere på hverandre (valgfritt).

### Har du allerede gitt barnet smarttelefon?
Løftet er først og fremst for deg som ikke har gitt barnet smarttelefon ennå – men også for deg som ønsker å justere kursen.

**Hvis du har gitt, men støtter målet om å vente med smarttelefon til ungdomsskolen for ditt barns trinn, kan du fortsatt signere løftet**.

Du kan være med hvis du:
- Ønsker å ta tilbake kontrollen
- Vil bytte til en enklere mobil
- Ønsker å vente med sosiale medier
- Eller vil støtte fellesskapet, og hjelpe andre foreldre å vente.

Løftet handler ikke om å være perfekt – men om å ta et valg, støtte en retning og gjøre det lettere for flere å vente.

### To veier til fellesskap
- Gjennom løftet #venttil13: Når 5 har signert på samme trinn, får du e-post med mulighet til å knytte kontakt.
- Gjennom WhatsApp-grupper: Bli med i foreldregrupper via vår samarbeidspartner www.smarttelefonfribarndom.no.

### Vil du vite hvordan du kan få med flere?
Se våre foreldrepakker – laget for deg som er usikker, vurderer å snu, eller vil starte noe i klassen.
Du finner dem snarlig under fanen “Ressurser”.

## Før du signerer løftet – praktisk info:

1.	Oppgi riktig fylke, kommune og skole i skjemaet, så systemet finner riktig trinn.
2.	Sjekk hvordan skolen er skrevet på nettsiden eller i kommunens oversikt.
3.	Finner du ikke skolen? Send oss en e-post: skjermfri@gmail.com
4.	Barnet må gå på skole, ikke i barnehage.
5.	Løftet gjelder foreløpig kun Norge, men send oss en e-post dersom det er interesse utenfor Norge.
6.	Du trenger kun å signere én gang per barn – systemet oppdaterer automatisk til riktig klassetrinn hvert år.
7.	Kun én forelder trenger å signere.
8.	Når minst 5 familier på samme trinn har signert, blir løftet aktivt – og du får beskjed på e-

## Personvernerklæring:

Skjermfri Barndom prioriterer sikkerheten til din personlige informasjon, og sikrer denne gjennom elektroniske sikkerhetstiltak som beskytter sensitiv informasjon. Når du fyller inn informasjon på løfteskjemaet, lagres den sikkert i vårt datastyringssystem.

Vi eier all informasjon som samles inn på dette nettstedet. Vi vil ikke selge eller leie ut informasjonen til noen. Vi deler heller ikke informasjonen din med noen tredjepart utenfor vår organisasjon. Informasjonen din vil ikke offentliggjøres på dette nettstedet. Dersom løftet ditt blir aktivt (5 eller flere løfter for ditt barns trinn), vil vi varsle deg. Du vil motta en e-post med en liste over familier som også venter på ditt barns trinn sammen med deres navn og e-post, slik at dere kan knytte kontakt med hverandre.

{{< pledgeApp >}}
