---
title: "Løftet"
type: page
menu: main
featured_image: '/images/Little-boy-hiking-in-the-forest-on-a-early-spring.-Kid-playing-and-having-fun-in-spring-or-autumn-day.-1553078080_2757x1917.jpeg'
---

## Vent til undomsskolen - signer løftet i dag!

Ved å signere dette løftet, lover du å vente med å gi barnet ditt en smarttelefon til minst ungdomsskolen. 

Dersom du ønsker at barnet ditt skal ha en enkel telefon som kun kan ringe og sende meldinger, kan du fortsatt signere løftet. En enkel telefon unngår mange av distraksjonene og farene ved en smarttelefon.

Når minst 5 familier på barnets trinn har underskrevet, vil du bli varslet via e-post om at løftet er aktivert. Dere får da mulighet til å synliggjøre skolenavn og trinn på vår oversikt over de som støtter initiativet.

Vi sender deg og de andre foreldrene på trinnet en e-post for å hjelpe dere knytte kontakt. Du mottar da en liste over familier som også har valgt å vente sammen med e-postadresser, slik at dere kan støtte hverandre. 

Ved å signere løftet blir du en del av et fellesskap av foreldre som ønsker å vente med smarttelefon til barna minst har nådd 8. klasse.

Løftet er anonymt, og vi deler aldri ditt navn offentlig. Jo flere som signerer, desto sterkere står vi i arbeidet for å påvirke normene rundt barns bruk av smarttelefoner – både lokalt og nasjonalt.

## Tips for å signere løftet

1. Det er viktig at du oppgir riktig fylke, kommune og skole for barnet ditt i løfteskjemaet. 
2. Før du signerer - sjekk hvordan skolen  har registrert skolens navn på sin nettside.
3. Skolefiltreringen i skjemaet er basert på skolens kommune og fylke, så om du oppgir feil fylke eller kommune, vil ikke skolen dukke opp i søket.
4. Siden løftene organiseres etter skoler, er det viktig å velge riktig skole i databasen når du fyller ut skjemaet.
5. Om du ikke finner ditt barns skole: send oss en epost skjermfri@gmail.com, så får vi lagt til skolen så fort som mulig i skjemaet. Vær så spesifikk som mulig på fylke, kommune og skolenavn.
6. For å signere løftet må barnet ditt gå på skolen. Vennligst ikke signer løftet dersom barnet ditt fortsatt går i barnehage.
7. Vi tar for øyeblikket bare imot løfter fra Norge.
8. Husk at du kun trenger å signere løftet én gang. Det er ikke nødvendig å signere hvert skoleår. Systemet vårt vil automatisk oppdatere løftet med en klasse opp hvert år.
9. Kun én forelder trenger å signere løftet. Om begge foreldre signerer, vil det skape duplikater.
10. Når du har signert løftet, vil du bli varslet av Skjermfri Barndom når løftet går aktivt. Dette krever at minst 5 familier fra samme trinn og skole har signert. 

## Personvernerklæring:

Skjermfri Barndom prioriterer sikkerheten til din personlige informasjon, og sikrer denne gjennom elektroniske sikkerhetstiltak som beskytter sensitiv informasjon. Når du fyller inn informasjon på løfteskjemaet, lagres den sikkert i vårt datastyringssystem. 

Vi eier all informasjon som samles inn på dette nettstedet. Vi vil ikke selge eller leie ut informasjonen til noen. Vi deler heller ikke informasjonen din med noen tredjepart utenfor vår organisasjon. Informasjonen din vil ikke offentliggjøres på dette nettstedet. Dersom løftet ditt blir aktivt (5 eller flere løfter for ditt barns trinn), vil vi varsle deg. Du vil motta en e-post med en liste over familier som også venter på ditt barns trinn sammen med deres navn og e-post, slik at dere kan knytte kontakt med hverandre.

{{< pledgeForm >}}
