---
title: "Spørsmål og svar"
type: page
menu: main
featured_image: '/images/Group-work-of-school-children,-students-discuss-a-collective-project-at-school-1446488662_8192x5159.jpeg'
---

<details>
  <summary><strong>Hvorfor vente til ungdomsskolen, eller lenger?</strong></summary>

  <p>Mange eksperter, fra barnepsykologer til IT-ledere, er enige om at det er best å vente med smarttelefoner til minst
    ungdomsskolen. Ifølge Medietilsynet får barn ofte sin første smarttelefon når de er rundt 8-9 år, og 94 prosent av
    alle barn mellom 9 og 11 år har egen mobiltelefon (Barn og Medier, 2024). Tidlig bruk av smarttelefoner gir barn
    ikke bare tilgang til teknologi, men også sosiale medier. Gjennom smarttelefoner blir de eksponert for mye som kan
    påvirke deres mentale helse, sosiale ferdigheter og utvikling negativt. Dette inkluderer økt risiko for angst,
    søvnforstyrrelser og svekkelse av kognitive evner, samt utfordringer knyttet til uheldige sosiale interaksjoner og
    digital avhengighet.</p>
  <p>Skjermfri Barndom mener at 8. klasse er et balansert kompromiss mellom foreldre som ønsker høyere aldersgrense, og
    de som er mindre bekymret for tidlig bruk av smarttelefoner, og vi har derfor utformet løftet basert på dette. Å
    vente til ungdomsskolen gir barneskolen en periode fri fra distraksjonene og risikoene som smarttelefoner bringer,
    spesielt siden mange barn får disse enhetene allerede i 2. eller 3. klasse. I tillegg utsetter man også tilgangen
    til sosiale medier, som er en av de største utfordringene knyttet til tidlig smarttelefonbruk.</p>
  <p>Ved å vente til ungdomsskolen gir man barna en smarttelefonfri barneskoleperiode, fri fra de distraksjoner og farer
    disse kan medføre. Dette inkluderer også en forsinkelse i bruken av sosiale medier, som ofte er en kilde til stress
    og press hos barn. Studier viser at skjermbruk i mange timer daglig kan svekke barns kognitive og språklige
    utvikling, forstyrre søvn og til og med forårsake endringer i hjernen, som tynning av cortex. Appavhengighet og
    eksponering for skadelige sosiale interaksjoner har også bidratt til økt angst og depresjon blant ungdommer.</p>
  <p>På sikt ser vi for oss å utvide tiltaket med et “vent til videregående”-løfte for familier som ønsker å utsette
    smarttelefonbruken enda lenger, men dette kommer vi tilbake til. Nå handler det først og fremst å få barneskolen fri
    fra smarttelefoner og sosiale medier.</p>
</details>


<details>
  <summary><strong>Hva gjør vi som vil vente lenger?</strong></summary>

  <p>Vi oppfordrer dere som vil vente lenger til å signere barneskoleløftet, og så lage egne avtaler for selve
    ungdomsskolen. Du vil etterhvert finne eksempler på slike avtaler under «Ressurser».</p>
</details>


<details>

  <summary><strong>Hvordan fungerer løftet?</strong></summary>

  <p>Ved å signere løftet, får du kontakt med andre foreldre på samme klassetrinn som deler samme mål. Når minst 5
    familier fra et trinn har signert, blir de koblet sammen for videre samarbeid og diskusjon. Det er også mulig å
    bruke eksemplene som etterhvert finnes på « Ressurser» til å lage en skriftlig avtale uten å signere
    barneskoleløftet. Vi anbefaler imidlertid å signere, ettersom antall skoler og trinn som har tatt løftet vises på
    nettsiden, noe vi håper vil inspirere enda flere til å følge etter.</p>
</details>

<details>

  <summary><strong>Hva kan vi bruke i stedet for smarttelefon?</strong></summary>

  <p>For å hjelpe barn å holde kontakten med venner uten risikoen smarttelefoner medfører, har noen familier valgt å
    bruke nettbrett hjemme til å sende meldinger, eller rett og slett skaffe «dumtelefoner» som er en enkel mobil med
    SMS og ringemuligheter. Det finnes også barneklokker med GPS og sms/ringemuligheter.</p>
</details>
