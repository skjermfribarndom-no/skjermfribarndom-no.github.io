---
title: Målsetning
type: page
menu: main
featured_image: '/images/Happy-family-relaxing-in-the-park-1662857795_8261x5508.jpeg'
---

Skjermfri barndom er en grasrotbevegelse bestående av foreldre og ildsjeler som jobber for å skjerme barn fra den negative påvirkningen fra smarttelefoner, overdreven spilling, og sosiale medier. Inspirert av lignende initiativ i utlandet, samler vi foreldre over hele landet for å skape bevissthet rundt de langsiktige konsekvensene av en barndom tilbragt foran skjerm.

Vi ønsker å støtte foreldre i deres valg om å utsette smarttelefoner for barna, og samtidig arbeide for strengere reguleringer av teknologiselskaper, og høyere aldersgrenser på sosiale medier.

Vårt hovedmål er å endre samfunnsnormen om at barn i barneskolen må ha smarttelefoner, heve aldersgrensene til SOME til 16 år, utfordre Big Techs voksende innflytelse over barndommen, og gi makta tilbake til foreldre ved å:

🗣️ Skape en bred nasjonal samtale om farene ved smarttelefoner for barn.

👩‍🏫 Gi foreldre og skoler verktøy til å handle sammen for endring lokalt.

👊 Legge press på myndigheter og teknologiselskaper for å beskytte barna våre.

🌱 Skape en holdningsendring i samfunnet knyttet til skjermbruk, SOME og smarttelefoner

👨‍👧‍👦  Gjenopprette en lekbasert barndom – i dag domineres barndommen av smarttelefoner og skjermer.

Barna våre skal selvsagt få muligheter til å bli kjent med teknologien, og ved å skjerme barna mot smarttelefoner og sosiale medier, gjør vi dem bedre rustet til å møte livet.

På samme måte som vi i dag kritiserer tobakksindustrien, vil fremtiden dømme oss for ikke å ha tatt sterkere grep for å beskytte barna våre mot Big Tech.
